# Regolamento

## JOINT AIR TASK FORCE

#### Rev.00 - Giugno 2020

[...]

## 1. Che cos'è JATF

Joint Air Task Force, abbreviata JATF, *non è* un gruppo di volo, una squadriglia virtuale o un clan di videogaming. 

JATF è un luogo (virtuale) di aggregazione di gruppi di volo o squadriglie virtuali che condividono gli stessi ideali di simulazione e del divertimento che ne consegue, che vogliono mettersi alla prova con altri gruppi di volo e condividerne le esperienze e conoscenze.

JATF è un luogo dove tutti i gruppi di volo simulato che ne fanno parte mantengono la propria identità e autonomia, il proprio modus operandi, i propri obiettivi e ovviamente i propri piloti.

All'interno di JATF ogni gruppo di volo ha l'opportunità di partecipare a missioni di volo congiunte e anche di organizzarle. 

Lo scopo di JATF è creare e mantenere un ambiente sano e divertente dedicato alla simulazione di volo, dove i piloti dei vari gruppi di volo possono partecipare e affrontare missioni di volo in uno scenario complicato con molteplici gruppi e velivoli.

La comunità JATF è costituita e si fonda con l'unico scopo di supportare a vari livelli la comune passione per la simulazione militare e videoludica in genere; non è nelle finalità della comunità trarre lucro dalle proprie attività presenti e future.

La comunità JATF è apolitica, apartitica ed aconfessionale.

Le decisioni della comunità vengono prese con formula democratica secondo le modalità previste dal presente regolamento.

## 2. Canali di comunicazione

* Discord: ...
* Sito web: ...
* Whatsapp: ...

## 3. Iscrizione a JATF

L'iscrizione a JATF è riservata ai gruppi di volo. Non è ammessa l'iscrizione del pilota solitario, il cosiddetto *Lone Wolf*, a meno che sia esplicitamente sponsorizzato da un gruppo di volo.

Ogni gruppo di volo è responsabile dell'organizzazione, addestramento e comportamento dei propri piloti e deve monitorare e garantire per essi la conoscenza e il rispetto del presente regolamento, quando partecipano alle attività JATF o si trovano all'interno dei canali di comunicazione o server JATF. 

L'iscrizione alla comunità JATF comporta l'accettazione incondizionata del presente Regolamento per tutti i piloti facenti parte o sponsorizzati dal gruppo di volo iscritto.

La richiesta di iscrizione può essere inoltrata attraverso i canali di comunicazione di cui all'art.2 e viene formalizzata con l'assegnazione dei diritti di accesso al server Discord da parte dello staff tecnico JATF.

## 4. Norme Comportamentali

In nessun modo JATF supporta o promuove l’utilizzo di materiale, sistemi e videogiochi coperti da diritti d’autore dei quali l’utente non dispone copia originale. L’utente sarà l’unico soggetto tenuto a rispondere di eventuali irregolarità e non potrà in alcun modo considerare la Comunità JATF coinvolta o responsabile.

L’utente non sarà tenuto a diffondere dati di natura personale sui canali di comunicazione ufficiali a meno che non lo desideri personalmente. Potrebbe tuttavia essere richiesta la comunicazione di dati quali Nome e Cognome, profilo Facebook (se esistente) o un numero di cellulare: tale richiesta potrà essere fatta solo da un membro dello Staff e solo per casi particolari; infine tali dati non saranno in alcun modo utilizzati dalla comunità né tantomeno comunicati a terze parti.

Non è tollerata la mancanza di rispetto nei confronti degli altri utenti appartenenti a questa comunità e dei vari Gruppi di Volo che ne fanno parte nella maniera più assoluta. Le offese personali ad altri utenti, che eccedono la normale carica agonistica che si rileva durante il gioco online, o su qualsiasi sito/forum esterno sono punite nelle modalità previste dal presente regolamento.

Non è ammesso lo spam nei canali testuali o audio dedicati al gioco riservati al gameplay o ad altre specifiche attività. Sarà diritto degli interessati chiedere allo o agli spammer di cessare tale comportamento; nel caso in cui il comportamento dovesse persistere, lo spammer o gli spammer potranno essere coercitivamente spostati dal canale in questione o rimossi, qualora questo comportamento si dovesse ripetere troppo frequentemente è previsto il ban temporaneo e, nei casi più gravi, dalle attività JATF a cui potrà conseguire sospensione e ove prevista l’espulsione dalla comunità.

Analogamente si diffida un simile comportamento nell’utilizzo dei canali testuali. Messaggi multipli dallo stesso contenuto, insulti, richieste e discorsi fuori contesto, discussioni su argomenti che istigano alla violenza, attività illegali, diffamazione, politica, religione o di parte sociale sono da considerarsi monitorate dallo staff e in casi specifici e reiterati possono portare a interventi nei confronti dell’utente responsabile o degli utenti coinvolti. Conseguenze di tali comportamenti possono essere la sospensione o la rimozione dell’account.

Non è tollerato un linguaggio o un comportamento non consono, tutti gli utenti devono attenersi alla Netiquette universalmente applicata.

E' assolutamente vietato utilizzare cheat o trainer allo scopo di migliorare le proprie capacità artificialmente o per creare disappunto negli altri utenti. Nel caso vengano rilevati siffatti comportamenti, gli utenti sono tenuti a farne comunicazione agli amministratori che, a seguito di verifiche e conferme, provvederanno ad adottare misure comportamentali che possono anche portare al ban immediato e permanente dell'utente coinvolto.

Ogni utente deve provvedere a modificare il proprio callsign nel server Discord JATF e nei server di gioco ufficiali introducendo prima del nome la TAG del gruppo a cui appartiene.

Lo staff JATF ha l'autorità per riprendere e redarguire un utente ritenuto colpevole di aver volontariamente o inavvertitamente contravvertito al presente regolamento, segnalando inoltre l'avvenuto al Gruppo di Volo di appartenenza dell'utente in questione. Nei casi più gravi il Consiglio Direttivo può richiedere direttamente azioni correttive ai rappresentanti del Gruppo di Volo di appartenenza dell'utente.

## 5. Struttura organizzativa

La struttura gerarchica di JATF è composta da un Consiglio direttivo costituito da più consiglieri e presieduto da un presidente, da uno staff di gestione e moderazione dei canali di comunicazione, da uno staff dedicato all'organizzazione e regolamentazione degli eventi, e da uno staff tecnico dedicato agli aspetti prettamente informatici. 

L'elemento base della struttura organizzativa JATF è il gruppo di volo. Il gruppo di volo, a sua volta, porta in JATF i suoi piloti, di cui ne è responsabile a livello organizzativo, addestrativo, e disciplinare. 

E' ammessa la presenza dei cosidetti Lupi Solitari (Lone Wolves) o piloti individuali senza gruppo di volo solo se sponsorizzati da un gruppo di volo esistente e iscritto a JATF.

[![Organigramma JATF](https://i.postimg.cc/nzD4mBny/jatf-organigramma.jpg)](https://postimg.cc/HcT8DJcz)

## 6. Tipologie di incarico

All'interno della struttura organizzativa JATF sono stati individuati i seguenti ruoli / incarichi:
* JATF Director: è il responsabile in carica di JATF che presiede il consiglio direttivo e in generale dà le disposizioni alla comunità su come svolgere le varie attività e su come sia strutturata l'organizzazione. All'atto pratico dispone di un punto in più nelle votazioni del consiglio direttivo. Il JATF Director viene eletto tramite votazione del consiglio direttivo e scelto tra uno dei due rappresentanti del Gruppo di Volo scelto come guida dell'organizzazione.
* JAFT Counselor: il consigliere è uno dei due rappresentanti di ogni Gruppo di Volo ufficialmente riconosciuto da JATF e facente parte del consiglio direttivo. La scelta dei rappresentanti è relegata al Gruppo di Volo stesso, sia come metodo di scelta sia come durata dell'incarico. Il consigliere collabora con il Director e gli altri consiglieri nella definizione degli obiettivi JATF e del loro raggiungimento. All'atto pratico ogni consigliere dispone di un punto nelle votazioni del consiglio direttivo.
* Technical Staff: lo staff tecnico si occupa di tutti gli aspetti tecnici dei supporti informatici di cui JATF necessita, tra cui il mantenimento e struttura del server Discord, del sito e del server di gioco. Lo staff tecnico dipende direttamente dal consiglio direttivo e viene eletto scegliendone i membri tra gli appartenenti ai Gruppi di Volo rappresentanti.
* Administrative Staff: lo staff amministrativo si occupa di monitorare i canali di comunicazione e moderare eventuali situazioni non in linea con le direttive JATF, svolgendo quindi il ruolo dei Moderatori. Oltre a ciò si occupa di promuovere le attività di gruppo all'esterno della comunità sui maggiori canali di comunicazione. I membri dello staff amministrativo sono eletti dal consiglio direttivo sulla base di manifesta partecipazione dell'utente o presentazione volontaria. Come linea guida è consigliabile avere almeno 2 membri staff per ogni gruppo di volo rappresentante.
* Operations Staff: lo staff operazioni si occupa di preparare e organizzare le missioni di volo congiunte, di definire e redigere le procedure standard minime dell'organizzazione. I membri dello staff operazioni sono eletti dal consiglio direttivo sulla base di manifesta partecipazione e interesse dell'utente o presenazione volontaria. 

Un utente può ricoprire più di un ruolo contemporaneamente, sebbene, se ve ne sia l'opportunità, è indicato smistare e suddividere i ruoli il più possibile in modo da ridurre il carico di lavoro individuale.
Ogni pilota appartenente ad un Gruppo di Volo rappresentante può presentare la candidatura spontanea a ricoprire il ruolo di staff (eccezion fatta per i ruoli dei consiglieri e del presidente): la candidatura va presentata ai rappresentanti del Gruppo di Volo che, dopo averla approvata internamente, la presenteranno al consiglio direttivo che voterà la proposta.

Non è definita una durata massima di appartenenza ad un ruolo, tuttavia ogni posizione deve essere valutata e confermata periodicamente durante le assemblee organizzative.
Il membro con ruolo di staff può richiedere in qualsiasi momento di essere rimosso da tale ruolo e tale richiesta non può essere negata. 
Analogamente i rappresentanti del GdVr cui appartiene il membro staff possono decidere di rimuovere il ruolo da un  membro del proprio GdV. 
Il Consiglio Direttivo può decidere di rimuovere il ruolo da qualsiasi membro, ma solo attraverso formale votazione e delibera.


## 7 Decisioni della Comunità
Le decisioni all'interno di JATF sono prese dal Consiglio Direttivo attraverso apposite assemblee periodiche o straordinarie. 
Qualunque utente può presentare una proposta di modifica o idea di miglioramento, ma per una corretta canalizzazione delle informazioni è indicato presentare la proposta ai rappresentanti del proprio Gruppo di Volo che poi, dopo una prima valutazione, presenteranno la proposta al Consiglio Direttivo che la discuterà e la voterà.

Le assemblee del Direttivo possono essere pubbliche o riservate, a seconda dell'argomento e su assoluta discrezione del Consiglio Direttivo.

Nel caso di assemblea pubblica qualsiasi utente può intervenire e presentare i propri argomenti, tuttavia sarebbe opportuno che tali interventi fossero prima proposti ai rappresentanti del gruppo di volo di appartenenza. In ogni caso solo il Consiglio Direttivo ha la facoltà di approvare o respingere una proposta.

Le proposte possono essere rifiutate a prescindere se sono palesemente contro le leggi Italiane o contro il presente regolamento.

In alternativa alle assemblee il Consiglio Direttivo può deliberare su eventuali argomenti minori attraverso sondaggi o altre formule che permettano in ogni modo di fornire un sistema di votazione. Ogni sondaggio deve prevedere la voce "Voglio discuterne in assemblea".

La proposta si ritiene approvata se il 50% + 1 dei facenti parte del consiglio direttivo ha deliberato per il SI. Per votazioni
a scelta multipla vince la maggioranza. In casi di parità, in caso di scelta multipla, la votazione deve essere riproposta con scelta limitata alle due (o più) opzioni più votate in modo da limitare le possibilità di ottenere un ennesimo pareggio. Nel caso in cui non fosse possibile determinare una maggioranza come di cui sopra la proposta viene sospesa e riproposta in sede di assemblea. Nel caso in cui vi fosse anche un solo votante la voce "Voglio discuterne in assemblea", il sondaggio è annullato anche se la maggioranza era stata raggiunta e la proposta va passata alla prima assemblea programmata. Un sondaggio non
può essere chiuso secondo il criterio della maggioranza matematica, ma solo allo scadere del tempo assegnato (7 giorni).
Le Assemblee sono convocate dal Direttore del Consiglio, su richiesta del Consiglio Direttivo o di almeno un GdVR. In questo caso le decisioni sono prese in tempo reale tramite votazione dei presenti. In Assemblea si discutono e votano le proposte non deliberate in sondaggio nel periodo di tempo intercorso con l'Assemblea precedente, e anche nuovi punti e proposte che non sono stati proposti in sondaggio: l'ordine del giorno dell'Assemblea può prevedere la presenza di proposte inedite.

Le assemblee vengono gestite sulla falsariga di quanto previsto dal Codice Civile per le società di capitali.
Il Direttore, di sua iniziativa o su richiesta dei rapparesentanti, o comunque ogni minimo 3 mesi o massimo 6 mesi deve organizzare un’assemblea del Consiglio Direttivo dandone avviso di prima convocazione almeno UNA settimana prima (7 giorni). Nell’avviso di convocazione dell’assemblea può essere fissato il giorno per la seconda convocazione, che non può aver luogo nello stesso giorno fissato per la prima. In ogni caso la seconda convocazione deve essere fissata almeno una settimana dopo la prima (7 giorni) ma entro i 30 giorni seguenti. Nell'avviso di convocazione deve essere stabilito l'Ordine Del Giorno che include tutti i punti di discussione emersi nel periodo intercorso dall'assemblea precedente.
Se i partecipanti votanti all’assemblea non rappresentano complessivamente la maggioranza matematica (50% + 1) dei costituenti il CD, l’assemblea deve essere nuovamente convocata.
L’assemblea delibera con il voto positivo del 50%+1 dei votanti intervenuti.

In seconda convocazione l’assemblea delibera sugli oggetti che avrebbero dovuto essere trattati nella prima, qualunque sia il numero di componenti il CD presenti purché in minimo di 3 + il Direttore (che deve essere presente), e delibera con il voto favorevole di almeno il 50% + 1 dei presenti.
Nel caso in cui anche in seconda convocazione non si raggiunga il minimo di rappresentanti richiesti per la delibera o se non è possibile deliberare a causa di esito in parità, l’assemblea è aggiornata e rimandata a data da destinarsi. Nell’assemblea seguente si delibereranno gli stessi oggetti in aggiunta a quelli eventualmente ritenuti necessari nel frattempo.

## 8 Certificazioni, Decorazioni e Gradi
In JATF non è previsto l'uso ufficiale di certificazioni, decorazioni e gradi.

Viene richiesto ad ogni pilota partecipante un livello di competenza sufficiente a soddisfare i requisiti minimi indicati nelle procedure operative standard di gruppo. Il Gruppo di Volo di appartenenza è tenuto a garantire che i propri piloti siano adeguatamente formati, informati e addestrati per poter partecipare alle attività JATF.

Analogamente il Gruppo di Volo, in completa autonomia decisionale, può implementare un sistema gerarchico di gradi e/o brevetti e/o onorificenze conseguenti le prestazioni raggiunte durante eventi organizzati da JATF: tuttavia questi titoli non avranno alcun impatto all'interno dell'organizzazione e struttura JATF (sebbene, laddove possibile, non sia negato fregiarsi di questi titoli in firme o altro).

# 9 Modifiche al regolamento
Con la partecipazione agli eventi JATF, sebbene rappresentato dal proprio Gruppo di Volo, il singolo pilota accetta il presente regolamento, ed è tenuto ad accettarlo e rispettarlo ogni qual volta esso venga modificato.

L'utente che volesse, nel pieno diritto decisionale, declinare il presente regolamento e le sue future modifiche è automaticamente interdetto dalle attività organizzate da questa comunità.

Il Gruppo di Volo di appartenenza è tenuto ad assicurare che i propri piloti coinvolti in attività JATF siano al conoscenza del regolamento, l'abbiano compreso in tutte le sue parti, e applichino un comportamento adeguato e nel suo rispetto. In caso di reiterato mancato controllo o esplicita contraddizione, il Consiglio Direttivo ha la facoltà di prendere provvedimenti che possono arrivare anche all'espulsione del Gruppo di Volo e conseguentemente di tutti i suoi piloti dalle attività JATF.
