# Regolamento

## JOINT AIR TASK FORCE

#### Rev.00 - Giugno 2020

[...]

## 1. Che cos'è JATF

Joint Air Task Force, abbreviata JATF, *non è* un gruppo di volo, una squadriglia virtuale o un clan di videogaming. 
JATF è un luogo (virtuale) di aggregazione di gruppi di volo o squadriglie virtuali che condividono gli stessi ideali di simulazione e del divertimento che ne consegue, che vogliono mettersi alla prova con altri gruppi di volo e condividerne le esperienze e conoscenze.
JATF è un luogo dove tutti i gruppi di volo simulato che ne fanno parte mantengono la propria identità e autonomia, il proprio modus operandi, i propri obiettivi e ovviamente i propri piloti.
All'interno di JATF ogni gruppo di volo ha l'opportunità di partecipare a missioni di volo congiunte e anche di organizzarle. 
Lo scopo di JATF è creare e mantenere un ambiente sano e divertente dedicato alla simulazione di volo, dove i piloti dei vari gruppi di volo possono partecipare e affrontare missioni di volo in uno scenario complicato con molteplici gruppi e velivoli.
La comunità JATF è costituita e si fonda con l'unico scopo di supportare a vari livelli la comune passione per la simulazione militare e videoludica in genere; non è nelle finalità della comunità trarre lucro dalle proprie attività presenti e future.
La comunità JATF è apolitica, apartitica ed aconfessionale.
Le decisioni della comunità vengono prese con formula democratica secondo le modalità previste dal presente regolamento.

## 2. Canali di comunicazione

* Discord: ...
* Sito web: ...
* Whatsapp: ...

## 3. Iscrizione a JATF

L'iscrizione a JATF è riservata ai gruppi di volo. Non è ammessa l'iscrizione del pilota solitario, il cosiddetto *Lone Wolf*, a meno che sia esplicitamente sponsorizzato da un gruppo di volo.
Ogni gruppo di volo è responsabile dell'organizzazione, addestramento e comportamento dei propri piloti e deve monitorare e garantire per essi la conoscenza e il rispetto del presente regolamento, quando partecipano alle attività JATF o si trovano all'interno dei canali di comunicazione o server JATF. 
L'iscrizione alla comunità JATF comporta l'accettazione incondizionata del presente Regolamento per tutti i piloti facenti parte o sponsorizzati dal gruppo di volo iscritto.
La richiesta di iscrizione può essere inoltrata attraverso i canali di comunicazione di cui all'art.2 e viene formalizzata con l'assegnazione dei diritti di accesso al server Discord da parte dello staff tecnico JATF.

## 4. Norme Comportamentali [da rivedere]

In nessun modo il gruppo DR supporta o promuove l’utilizzo di materiale, sistemi e videogiochi coperti da diritti d’autore dei quali l’utente non dispone copia originale. L’utente sarà l’unico soggetto tenuto a rispondere di eventuali irregolarità e non potrà in alcun modo considerare il gruppo DR coinvolto o responsabile.
L’utente non sarà tenuto a diffondere dati di natura personale sul sito o sul forum a meno che non lo desideri personalmente. Potrebbe tuttavia essere richiesta la comunicazione di dati quali Nome e Cognome, profilo Facebook (se esistente) o un numero di cellulare: tale
richiesta potrà essere fatta solo da un amministratore della comunità e solo per casi particolari; infine tali dati non saranno in alcun modo utilizzati dalla comunità né tantomeno comunicati a terze parti.
Non è tollerata la mancanza di rispetto nei confronti degli altri utenti appartenenti a questa comunità o di qualsiasi altro gruppo di gioco nella maniera più assoluta. Le offese personali ad altri utenti, che eccedono la normale carica agonistica che si rileva durante il gioco online, o su qualsiasi sito/forum esterno sono punite nelle modalità previste dal presente regolamento.
Non è ammesso lo spam nei canali audio dedicati al gioco riservati al gameplay e necessari per aiutare i compagni. Sarà cura degli interessati chiedere allo o agli spammer di lasciare il canale; nel caso in cui il comportamento dovesse persistere, lo spammer o gli spammer potranno essere coercitivamente spostati in un altro canale, qualora questo comportamento si dovesse ripetere troppo frequentemente è previsto il ban temporaneo dal canale e, nei casi più gravi, da Teamspeak a cui seguirà sospensione e ove prevista l’espulsione dal Team.
Analogamente si diffida un simile comportamento nell’utilizzo del Forum. Messaggi multipli dallo stesso contenuto, insulti, richieste e discorsi fuori contesto, discussioni su argomenti che istigano alla violenza, attività illegali, diffamazione, politica, religione o di parte sociale sono da considerarsi monitorate dagli amministratori del sito e in casi specifici e reiterati possono portare a interventi nei confronti dell’utente responsabile o degli utenti coinvolti. Conseguenze di tali comportamenti possono essere la sospensione o la rimozione dell’account.
Non è tollerato un linguaggio o un comportamento non consono, tutti gli utenti devono attenersi alla Netiquette universalmente applicata.
Gli utenti DR sono liberi di giocare con qualsiasi gioco o simulatore supportati dal gruppo. Non è fatto divieto giocare su server di altri gruppi a condizione che vengano rispettate le condizioni richieste dal gruppo ospitante e che il comportamento sia assolutamente in linea con gli standard DR, sia per il lato comportamentale che per l'adeguata preparazione tecnica necessaria.
E' assolutamente vietato utilizzare cheat o trainer allo scopo di migliorare le proprie capacità artificialmente o per creare disappunto negli altri utenti. Nel caso vengano rilevati siffatti comportamenti, gli utenti sono tenuti a farne comunicazione agli amministratori che, a seguito di verifiche e conferme, provvederanno ad adottare misure comportamentali che possono anche portare al ban immediato e permanente dell'utente DR coinvolto.
Ogni membro può essere il "biglietto da visita del gruppo DR" negli ambienti che frequenta. In ogni ambiente (forum, server pubblici etc.) il comportamento dei membri DR deve distinguersi per correttezza e rispetto per le persone.
Ricordiamoci che la migliore pubblicità al gruppo è l'esempio.
Per ragioni di correttezza verso il gruppo e di trasparenza tutti, i membri DR sono tenuti a frequentare gli ambienti di gioco dei vari simulatori in uso (server di gioco, TeamSpeak propri e altrui) con il proprio nick e tag, e la targhetta in firma nei forum di settore. Ciò non è necessario nel caso in cui l'attività sia svolta autonomamente e non ufficiale su server altrui e per i quali non è necessario provvedere al riconoscimento dell'utente quale membro DR.

## 4. Struttura organizzativa

La struttura gerarchica di JATF è composta da un Consiglio direttivo costituito da più consiglieri e presieduto da un presidente, da uno staff di gestione e moderazione dei canali di comunicazione, da uno staff dedicato all'organizzazione e regolamentazione degli eventi, e da uno staff tecnico dedicato agli aspetti prettamente informatici. L'elemento base della struttura organizzativa JATF è il gruppo di volo. Il gruppo di volo, a sua volta, porta in JATF i suoi piloti, di cui ne è responsabile a livello organizzativo, addestrativo, e disciplinare. E' ammessa la presenza dei cosidetti Lupi Solitari (Lone Wolves) o piloti individuali senza gruppo di volo solo se sponsorizzati da un gruppo di volo esistente e iscritto a JATF.

[![Organigramma JATF](https://i.postimg.cc/nzD4mBny/jatf-organigramma.jpg)](https://postimg.cc/HcT8DJcz)
